«Сім'янин» (англ. Family Guy) — американський комедійно-сатиричний мультсеріал, який створив Сет Мак-Фарлейн 1999 року. Серіал розповідає про життя Пітера Гріфіна та його родини, яка проживає в Куагоґу (англ. Quahog), вигаданому передмісті Провіденса, столиці Род-Айленду.
Вперше серіал було показано в ефірі американського телеканалу «FOX». У 2000 та 2002 роках серіал було закрито, втім 2005 року виробництво серіалу було поновлено, зокрема завдяки високим продажам серіалу на DVD, високим рейтингам на каналі «Adult Swim» та активним проханням шанувальників серіалу.
В Україні мультсеріал транслювали на каналах «QTV» і «НЛО TV».

Історія створення
Під час навчання в Род-Айлендській школі дизайну, Мак-Фарлейн створив короткометражку «Життя Ларі», героями в якому були:

літній товстун Ларі Камінгс;
цинічний пес Стів, що вмів говорити;
поміркована дружина Ларі Лоїс;
їх гладкий син-підліток Мілт.

Фільм починається з того, що автор від імені самого себе коротко знайомить глядачів з персонажами. Після того, як Мак-Фарлейн найнявся на роботу на студію Hanna-Barbera, у нього з'явилась можливість продовжити роботу, результатом якої став 7-хвилинний ролик під назвою «Ларі та Стів». Фільм озвучив сам Мак-Фарлейн (Ларі, його собака Стів та інші) та Лорі Алан, який дав голоси іншим персонажам.
Ідея створення «Сім'янина» з'явилась у Мак-Фарлейна 1997 року, коли він розвинув її з двох своїх короткометражних мультфільмів. Короткометражки привернули увагу телекомпанії FOX, яка дала 50 тис. доларів на створення пілотної серії. Мак-Фарлейн завершив 11-хвилинну пілотну серію після 6 місяців роботи.
Задоволена пілотом, FOX дала серіалу «Сім'янин» «зелене світло». Хоча спочатку FOX оголосив про скасування показу після другого сезону, було знято і третій сезон, після чого виробництво мультсеріалу припинили.
З усім тим, повтори на «Adult Swim» підігріли цікавість до серіалу, а високий рівень продажів DVD — було продано понад 2,2 млн примірників — довели сталий інтерес до серіалу. «Сім'янин» повернувся у виробництво, ставши першим телешоу, відродженим за показниками продажів DVD-дисків. Тодішній президент FOX Гейл Бергман заявила, що рішення скасувати виробництво шоу було одним з найскладніших рішень і вона щаслива, що серіал повернувся.
У листопаді 2007 року вийшов в ефір сотий епізод «Сім'янина». Результатом роботи стали покази серіалу в багатьох країнах світу, а контракт на виробництво нових епізодів продовжено до 2012 року.
У січні 2019 року мультсеріал відзначив 20-річчя з дня виходу першої серії.

Головні персонажі
Пітер Гріфін, 42 (іноді 43) роки — Батько сімейства, розумово відсталий невдаха.
Лоіс Гріфін, 40 років — Мати сімейства, домогосподарка.
Меґ Гріфін, 16 (пізніше 17) років — Дочка сімейства, «ботанічка».
Кріс Гріфін, 13 років — Старший син сімейства, має гени батька.
Стьюї Гріфін, 1 рік — Молодший син сімейства, найрозумніший член сімейства, злий геній, ненавидить свою родину.
Брайан Гріфін, 8-9 років — Пес сімейства, який вміє розмовляти, курить, п'є, читає і має чудовий голос.


Кріс Гріффін
Кріс Гріффін - один з головних героїв мультсеріалу Гріффіна . Друга дитина Пітера і Лоїс .
Народження
Кріс народився в Куахозі . Був незапланованою дитиною, оскільки під час зачаття у батьків порвався презерватив. Лоїс дякує Крісу за це, тому що вони змогли подати до суду на компанію-виробник протизаплідних засобів та купити окремий будинок .
Кріс повільний, довірливий та недорозвинений хлопець (пояснюється це тим, що під час вагітності Лоїс багато пила).

